sirkunpato a=kor sapo
シㇼクンパト（＝神謡特有の折り返しフレーズ ）　私の姉が

sirkunpato i=respa ki wa
私を育てて

sirkunpato oka=an hike
いましたが

sirkunpato kesto an kor
毎日

sirkunpato a=kor sapo
姉は

sirkunpato kemeyki patek
針仕事ばかりをして

sirkunpato kosinanisam
一点を

sirkunpato nantuyere
見つめて

sirkunpato oka wa ne kor
暮らしていましたが

sirkunpato nekon iki wa
一体どのようにして

sirkunpato oka=an kun pe
私がいるもの

sirkunpato ip an=ne ki tek
なのか（わからずに）

sirkunpato a=kor sapo
姉に

sirkunpato i=respa ki wa
育てられて

sirkunpato oka=an hike
いました。

sirkunpato kesto an kor
毎日

sirkunpato a=kor sapo
姉は

sirkunpato kemeyki hike
針仕事をするのですが

sirkunpato yaynu=an humi
私が思うのは

sirkunpato ene oka hi
このようなことでした。

sirkunpato “eani ka ...
「あなたも…

sirkunpato menoko e=ne
女の子

sirkunpato ku=ne a hi ta
が私である以上

sirkunpato kuani ka kemeyki ku=ki rusuy na”
私も針仕事をしたいな」

ari an pe a=ye kane
と言いながら

sirkunpato oka=an awa
暮らしていると

sirkunpato i=resu sapo
育ての姉は

sirkunpato sarampe sapte
上等の布を出して

sirkunpato “hetak kemeyki
「さあ、針仕事を

sirkunpato e=ki nankor na”
しなさいな」

sirkunpato ari no kane
と

sirkunpato i=ye kane
私に言いながら

sirkunpato sarampe sapte
上等の布を

sirkunpato i=kore ki na
渡してくれました。

sirkunpato ki wa ne kor
そうして

sirkunpato kesto an kor
毎日

sirkunpato kemeyki=an kus
針仕事をしていたので

sirkunpato otu pukuru
二つの袋

sirkunpato ore pukuru
三つの袋

sirkunpato an=ukoyonpa
を縫いました。

sirkunpato i=resu sapo
それを育ての姉に

sirkunpato a=nukare kor
見せると

sirkunpato pirka manu
いいできだと

sirkunpato i=ye kane
私に言いながら

sirkunpato i an wa ne kor
いたのですが

sirkunpato soyenpa=an wa
私が外に出て

sirkunpato inkar=an ki kor
ふと見ると

sirkunpato a=kor sapo
姉は

sirkunpato otu pukuru
二つの袋

sirkunpato ore pukuru
三つの袋

sirkunpato a=kar rok pe
私がつくった物で

sirkunpato etukar wa
鼻をかんで

sirkunpato soy peka
外に

sirkunpato esit... ociwe ki wa
捨てて

sirkunpato an wa ne kor
あるので

sirkunpato iruska=an na
私は怒りました。

sirkunpato “a=kor a sapo
「姉さんが

sirkunpato a=kar rok pe
私の作った物で

sirkunpato etorkar wa
鼻をかみ

sirkunpato soy ta an na”
外にあったよ」

sirkunpato itak=an ki kor
と私が言いますと

sirkunpato i=resu sapo
育ての姉は

sirkunpato mina kane
笑いながら

sirkunpato “ioyra=an ruwe ne na
「忘れちゃったわ。

sirkunpato hokure kunak
さあ早く

sirkunpato kemeyki ne manu p
針仕事というのを

sirkunpato e=ki nankor na”
しなさいよ」

sirkunpato ari no kane
と

sirkunpato i=resu sapo
育ての姉は

sirkunpato i hawki kane
言いながら

sirkunpato kemeyki ki na
針仕事をしていました。

sirkunpato anoka ka
私も

sirkunpato kemeyki=an na
針仕事をしました。

sirkunpato nesinak kusu
あんなにも

sirkunpato aykap kun pe
針仕事の下手な

sirkunpato a=ne a korka
私でしたが

sirkunpato sapo koraci
姉のように

sirkunpato kemeaskay=an
針仕事が上手になり

sirkunpato kesto an ko
毎日

sirkunpato kemeyki=an na
私は針仕事をしました。

sirkunpato iki=an kor
そうしていると

sirkunpato otu kakenca
二つの衣装掛け竿

sirkunpato ore kakenca
三つの衣装掛け竿

sirkunpato a=kar wa okay pe
私が作った着物を

sirkunpato kekan... ke... kakenca
衣装掛け

sirkunpato an=eokte na
に掛けました。

sirkunpato an=ramasuy
心地よく

sirkunpato an=eesuye
気に入って

sirkunpato oka=an ok... ki hike
いたのですが

sirkunpato iko... an=kor sapo
姉は

sirkunpato sanca or ta
満面の

sirkunpato mina kane
笑みで

sirkunpato “hapapa oy'oy
「良かった、良かった。

sirkunpato a=turesi
私の妹

sirkunpato a=kor mataki
かわいい妹よ。

sirkunpato e=kemeaskay wa
おまえの針仕事が上手になって

sirkunpato an=e=kopuntek
私は喜ばしく思う

sirkunpato a=ki ki hi na”
のですよ」

sirkunpato i=resu sapo
私を育てた姉が

sirkunpato i=hawki kane
そう話しながら

sirkunpato i=eminausi
私にいつも笑い

sirkunpato usiitara
かけながら

sirkunpato nesinak kusu
あんなにも

sirkunpato keme... kemeaykap pe
針仕事も下手な者

sirkunpato a=ne a korka
で私はあったのですが

sirkunpato i=resu sapo
育ての姉が

sirkunpato ye hi koraci
言った通り

sirkunpato kemeaskay=an
針仕事が上手になりました。

sirkunpato oka=an hike
暮らしていましたが

sirkunpato menoko a=ne kus
私は女ですから

sirkunpato menoko sirpo
女らしい容姿

sirkunpato an=uyomasire... oma して
になって

sirkunpato oka=an hike
暮らしていましたが

sirkunpato kesto an ko
毎日

sirkunpato kemeyki patek
針仕事ばかり

sirkunpato kona... sinanisam
一点を

sirkunpato a=siktuyere
見つめて

sirkunpato oka=an hike
暮らしていましたが

sirkunpato enon ne humi ne ya
どこからか

sirkunpato kamuy arki hum
神が来る音が

sirkunpato tunasitara
素早く近づいてくるのを

sirkunpato inu=an kor oka=an kor
聞いていました。そして

sirkunpato ney ta kus un oka=an katu
どこか遠くから、私たちがいるのを

sirkunpato ikoramuan pe
知っている者

sirkunpato ciesonere
であるかのように

sirkunpato a=kor a casi
私の山城

sirkunpato casi kopaka
山城のほうに

sirkunpato i arki humi
来る音は

sirkunpato pase kamuy ne
いかにも尊い神である

sirkunpato ciesonere
らしく

sirkunpato pase humi
重々しい音が

sirkunpato sipo... siekopi
私のほうに

sirkunpato payere na
やってきます。

sirkunpato i arki humi
こちらに来る音が

sirkunpato sirhumumatki
響き渡り

sirkunpato humas ayne
音がしたあげく

sirkunpato a=kor casi
私の山城

sirkunpato casi enka
城の上空

sirkunpato kosintaatte
に乗り物をとめた

sirkunpato siran ayne
ようでした。そして

sirkunpato nep ta hacir hum
何かが落ちる音が

sirkunpato naykosanpa
響き渡るのを

sirkunpato inu=an ki kor
聞いていますと

sirkunpato okkayo sone
男の人なのか

sirkunpato i tumpa humi
刀のつばの音が

sirkunpato nayunitara
カチャカチャとする

sirkunpato sir'an ayne
様子であったあげく

sirkunpato aynu ahun
人が入ってきました。

sirkunpato inkar=an hike
私が見ると

sirkunpato apaorotpe
戸を

sirkunpato ratci maka
そっと開け

sirkunpato aynu ahun na
人が入ってきました。

sirkunpato inkar=an hike
見ると

sirkunpato neyka... ney ta sukup kur ... kun pe
どこで育った人なのか

sirkunpato okkayo pirka p
立派な若者が

sirkunpato sanca or ta
満面の

sirkunpato mina kane
笑みで

sirkunpato i hak... i ahup ki na
入ってきました。

sirkunpato sirki hike a=kor sapo
そういう様子でしたが、姉は

sirkunpato hopuni hine
立ち上がって

sirkunpato roruyso ka ta
上座に

sirkunpato kina turi
ゴザを敷きました。

sirkunpato ki wa ne ciki（中断）
そうして

（話者）sirkunpato a=kor sapo
姉は

sirkunpato kina sanke
ゴザを出し

sirkunpato ror... ror ta
上座に

sirkunpato turi wa ne kor
敷いて

sirkunpato kamuy he ne ya
神でしょうか

sirkunpato pon okkaypo ka
若者も…

sirkunpato si... pon okkaypo
若者は

sirkunpato monaa ki na
座りました。

sirkunpato sanca or ta
満面の

sirkunpato monaa ki... mina kane
笑みで

san... roruy so ka ta
上座に

monaa ki na
座りました。

sirkunpato an wa ne i kor
そうしていて

sirkunpato anoka ka
私も

sirkunpato yaykatanu
かしこまって

sirkunpato ip a=ki ki na
いました。

sirkunpato a=kor sapo ka
姉も

sirkunpato yaykatanu wa
かしこまって

sirkunpato okay wa ne kor
いると

sirkunpato kamuy he ne ya
神でしょうか

sirkunpato aynu ne he ya
人間でしょうか

sirkunpato sanca or ta
その人は満面の

sirkunpato mina kane
笑みで

sirkunpato okay rok ayne
いたあげく

sirkunpato itak hawe
言ったことは

sirkunpato ene oka hi
このようなことでした。

sirkunpato “kamuy menoko
「神の娘さん

sirkunpato itak=an ciki
私が話すことを

sirkunpato pirka nu wa
よく聞いて

sirkunpato i=kore ki yan
ください。

sirkunpato ene an hi tap
こういうことです。

sirkunpato kamuy kotan
神の村

sirkunpato a=kohekiru
のほうに私は目を向けました

sirkunpato iki korkayki
けれども

sirkunpato a=eyaykotomka p
私に似つかわしいものは

sirkunpato isam ki ki na
いませんでした。

sirkunpato aynu kotan
人間の村

sirkunpato a=kohekiru
のほうへ目を向けた

sirkunpato ki wa ne kor
ところ

sirkunpato e=kor mataki
あなたの妹さんは

sirkunpato taa easir
まさしく

sirkunpato kento... kewtumu or ta
心についても

sirkunpato siretok or ta
美貌についても（申し分なく）

sirkunpato an=osikkote
私は好きになった

sirkunpato ki wa kusu
ので

sirkunpato e=kor mataki
あなたの妹さん

sirkunpato an=e... eka... ekari kusu
のところに向かって

sirkunpato arki=an ruwe ne na
やってきたのですよ。

sirkunpato kamuy menoko
神の娘よ

sirkunpato inu wa ki wa
聞き届けて

sirkunpato e=kor mataki
あなたの妹さんを

sirkunpato i=kore ki yan”
私にください」

sirkunpato ari no an pe
と

sirkunpato okkayo nispa
若者が

sirkunpato ye wa ne kor
言いますと

sirkunpato a=kor sapo
姉は

sirkunpato okay rok ayne
じっと聞いていたあげく

sirkunpato iruska hawe
怒って言ったのは

sirkunpato ene oka hi
次のようなことでした。

sirkunpato “keray takupi
「たったひとり

sirkunpato an=eneusar pe
話をして楽しむのが

sirkunpato an... a=kor mataki
私の妹

sirkunpato ne wa siri an pe
であるのに

sirkunpato ne... nen a=kore ya”
誰にあげるなんて言うでしょう」

sirkunpato a=kor sapo iruska ki na
と姉は怒りました。

otusuy kosip
二回も

sirkunpato oresuy ko... kosip
三回も

sirkunpato itak cawo
言葉を

sirkunpato utaspa pakno
互いに

sirkunpato ki korka
応酬しましたが

sirkunpato a=kor a sapo
姉は

sirkunpato ene itak hi
このように言いました。

sirkunpato “tane pakno an pe
「今まで暮らしていた者を

sirkunpato aho... a=kore ka
あげることも

sirkunpato an=eaykap na”
できません」

sirkunpato ari no an pe
と

sirkunpato a=kor sapo
姉は

sirkunpato iruska korka
怒っていましたが

sirkunpato otusuy kosip
何度も

sirkunpato haw'as ayne
話し合ったあげく

sirkunpato a=kor a sapo
姉は

sirkunpato menoko ne kus
女なので

sirkunpato a=maketa na
言い負かされてしまいました。

sirkunpato ne wa ne ciki
そうしたら

sirkunpato a=kor a sapo
姉は

sirkunpato u cis turano
泣きながら

sirkunpato “eraykotne
「仕方のないことに

sirkunpato a... an=i=maketa
言い負かされた

sirkunpato ki wa ne kusu
ので

sirkunpato a=kor turesi
私の妹よ

sirkunpato a=kor mataki
かわいい妹よ

sirkunpato e=kor wa okay pe
おまえの持ち物は

sirkunpato citarpe oske
ござで作った袋の中に

sirkunpato omare ki wa
入れて

sirkunpato itura ki na”
持っていきなさい」

sirkunpato hawki kane
と言いながら

sirkunpato citarpe sanke
袋を出して

sirkunpato a=kar wa okay pe
私が作った縫い物の中で

sirkunpato pirka hike
良い物を

sirkunpato citarpe oske
袋の中に

sirkunpato omare ki na
入れました。

sirkunpato a=huyuyke
身の回りの物を

sirkunpato opitta omare
全部入れ

sirkunpato ki wa ne hine
て

sirkunpato sikehe kar na
荷物を作りました。

sirkunpato cis=an kane
泣きながら

sirkunpato a... "sapo ohay"
「姉さんやあい」と

sirkunpato a... cis=an korka
泣きましたが

sirkunpato ikia okkay
例の男性が

sirkunpato hopuni ki hine
立ち上がって

sirkunpato a=tekpeci
私の手を

sirkunpato kisma ki hine
つかんで

sirkunpato “hetak itura”
「さあ、一緒に行くぞ」

sirkunpato hawki korka
と言いましたが

sirkunpato "sapo ohay"
「姉さんやあい」と

sirkunpato a=raykotenke
私はひどく泣きわめきました

sirkunpato ki korka
けれど

sirkunpato okkayo ne kusu
男性なので

sirkunpato an=i=tetterke i=etetterke ki wa
私と一緒に飛び跳ねて

sirkunpato soy wa samkur
外に…

sirkunpato soyene=an kor
外に出ますと

sirkunpato cis=an kane
私は泣きながら…

sirkunpato ka... ikia okkayo
例の男性は

sirkunpato a=tekpeci
私の手を

sirkunpato yupke kisma
きつくつかんで

sirkunpato rera tapka
風の上へと

sirkunpato an=ehopuni
飛んでいきました。

sirkunpato kamuy nis ka
神の雲の上へ

sirkunpato an=ehopuni
飛んでいき

sirkunpato enon ne nankor
どこにであるのか

sirkunpato paye=an ayne
行くうちに

sirkunpato tane sironuman ehanke kor
今はもう夕方に近くなる頃

sirkunpato kamuy mosir
神の国

sirkunpato or ta paye=an
につきました。

sirkunpato kamuy casi
神の山城

sirkunpato kani casi poro casi
金の山城、大きな山城

sirkunpato an wa ne kor
があると

sirkunpato ne ca... ne casi
その山城の

sirkunpato soy ta paye=an kor
外に行きました。

soyke ta paye=an kor
外に着くと

sirkunpato ikia okkaypo
例の男性は

sirkunpato apamaka
戸を開け

sirkunpato ietet... terke (i=etetterke)
私と一緒に飛んで

sirkunpato ahup=an na
中に入りました。

sirkunpato ki kor unno
そうしてからずっと

sirkunpato inkar=an hike
見ていましたが

sirkunpato tan poro cise
この大きな家が

sirkunpato an wa ne kor
あると

harkiso un ikia okkkay
左座に例の男性が

io... ociwe i=ociwe hike
私を放り投げ

ansiki... an=sikehe kasi an=oma hine
私は自分の荷物の上にいて

sirkunpato inkar=an hine
見て…

sirkunpato inkar=an awa
見たところ

sirkunpato okkayo inne
男がたくさん

sirkunpato iwan okkay
６人の男が

sirkunpato okay wa ne kor
いるのでした。そして

sirkunpato sanca or ta
満面の

sirkunpato mina kane
笑みで

sirkunpato okay rok ayne
いたあげく

“hapapa oy'oy
「良かった、良かった。

sirkunpato e... e=macihi e=tura wa e=ek”
おまえが妻を連れてきた」

ari an pe hawki kane
と言いながら

ikirok okkayo utar
例の男たちは

ukopuntek kane oka korka cis=an kane
喜んでいましたが、私は泣きながら

sirkunpato okana... oka=an ki na
いました。

sirkunpato sironuma... an korka
夕方になっても

sirkunpato hopunpa ka
私は立ち上がりも

sirkunpato somo a=ki na
しませんでした。

sirkunpato “hetak ipe=an”
「さあ食事にするぞ」

sirkunpato haw'as korka
と声がしますが

sirkunpato hopunpa ka
私は立ち上がりも

sirkunpato somo a=ki no
しないで

sirkunpato ciskopunra
忍び泣きをして

sirkunpato oka=an ayne
いるうちに

sirkunpato tutko hetap
２日だか

sirkunpato rerko hetap
３日だか

sirkunpato cis=an kane
泣いて

sirkunpato oka=an awa
いますと

sirkunpato ikirok okkay utar
例の男たちが

hawki hawe
言うのは

sirkunpato ene oka hi
このようなことでした。

sirkunpato “aynu menoko
「人間の女が

sirkunpato a=ye ci a=ye itak ikonu ka
我々の言うことを聞きも

so... somo ki
しない

sirkunpato ki hawe ne ciki
というのだったら

sirkunpato too kim ta hene ya
ずっと遠くの山にだか

nitay ne ya
林だか

sirkunpato sata... Sakmamtaci
サㇰマンタチ

sirkunpato Matamantaci
マタマンタチに

sirkunpato a=kor sapo
我々の姉が

sirkunpato okay wa ne kus
いるので

sirkunpato Sakmantaci
サㇰマンタチ

sirkunpato Matamantaci
マタマンタチ

sirkunpato or en i... omante yan
へ送ってしまえ」

sirkunpato ari no an pe
と

sirkunpato ye wa ne cik
言ったところ

sirkunpato yaynu=an humi
私が考えたのは

sirkunpato ene oka hi
このようなことでした。

sirkunpato “kamuy mosir ta
「神の国に

sirkunpato arki=an ki wa
来て

sirkunpato oka=an hike
いたのに

sirkunpato ney ta kotan
どこの村に

sirkunpato Matamantaci
マタマンタチ

sirkunpato Sakmantaci
サㇰマンタチ

sirkunpato an menoko or en
にいる女性のところへ

an=i=omante
行かせる

etoko yaykar hawe ene an hi an”
準備をするというのかしら」

ari yaynu=an cis=an kane
と思って泣きながら

oka=an kor
いると

sirkunpato ikia okkay
例の男が

sirkunpato a=tekpeci
私の手を

sik... sikoetaye
自分のほうに引っ張って

ene itak hi
こう言いました。

sirkunpato “e=soyne ki wa
「おまえが外に出て

sirkunpato e=oman yakun
行ったならば

sirkunpato ene e=oman hi
おまえが向かう場所に

kamuy utar oro wa
神様たちが

an=e=rura nankor na”
連れていってしまうだろう」

ari
と

“hetak oman wa ek”
「早く行ってしまえ」

ari hawki kane
と言いながら

sirkunpato i=soyenere... i=esoyene
私を外に出しました。

sirkunpato ki wa ne ciki
そうすると

sirkunpato a=sike
私の荷物

a... citarpe sike
袋の荷物

sirkunpato a=se ki hine
を背負って

sirkunpato pet turasi hetap ne
川に沿って上流にだか

sirkunpato ru an kusu
道があったので

sirkunpato paye=an ayne
行くうちに

sirkunpato tane sir'onuman
もはや夕方になり

cup ram kane
日が低くなる

sir'an ki kor
頃になると

sirkunpato poro cise
大きな家が

sirkunpato an wa ne kor
あって

sirkunpato ne cise soy ta
その家の外に

sirkunpato paye=an ki na
私はつきました。

sirkunpato a=sikehe an=ama ki hine
自分の荷物を置いて

sirkunpato cis=an kane
泣きながら

sirkunpato oka=an awa
いると

sirkunpato sir'an ayne
そのうちに

sirkunpato kamuy meno... me...
神の女性…

nep ta soyene
何者かが外に出てきたのを

sirkunpato inkar=an awa
私が見ると

ineaptus... ineapkusta
なんとまあ

siretokkor wa sir'an nankora
器量の良いことこの上ない

ponmenoko
若い女性

kamuy menoko
神の女性が

sanca or ta
満面の

sirkunpato mina kane
笑みで

sirkunpato “iokunnuka
「かわいそうに

sirkunpato aynu menoko
人間の女よ。

sirkunpato iisoneka
よい塩梅に

sirkunpato e=ek easkay wa
来ることができて

sirkunpato eeke... e=ek ruwe ene an hi an”
このように来たのだね」

ari an pe ye kane
と言いながら

“hetak ahun”
「早くお入りなさい」

ari
と

ikia kamuy menoko hetap
その神の女性だかが

nean pe ye ... hawki kusu
言うので

sirkunpato asihike...a=sike an=esiyarpok'ani wa
私は荷物を脇に抱えて

sirkunpato sinu=an kane
ひざで進みながら

sirkunpato ahup=an ki wa
中に入って

sirkunpato inkar=an hike
みました。ですが

ineapkusta cise oske pirka wa
なんとまあ、家の中が美しく

mike kane sikaye kane sir'an
光り輝いている様子で

or ta ahup=an hine
そこに入っていき

harkiso peka apesam ta
左座の炉辺に

monaa=an hine oka=an ruwe ne awa
座っていました。そうしたところ

kamuy menoko an wa an ayne
神の女性がじっとそこにいたあげく

itak hawe ene an hi
言ったのはこのようなことでした。

“sonno enta kanna kamuy
「本当に雷神

kanna pito irenkakor kus
天の貴神が無理な要求をしたために

iokunnuka
かわいそうに

aynu kotan wa ek menoko an=e=ekte wa
人間の村から来た女よ、来させられたのは

nep pirka oske kor wa an=e=ekte
何か良い算段で来させられた

ruwe ka somo ne
のではないのですよ。

ikoyayyupu kamuy ne manu p e=ye wa
覚悟をして、神様の名を呼んで

ikoyayyupu e=ki nankor na”
覚悟をしなさい」

ari an pe ikia kamuy menoko ye kane
とその神の女性は言いながら

suke hine ipe=an hine
料理をして、私たちは食事をして

oka=an ruwe ... rewsi=an hine
いました。そこに泊まって

nisatta ne an akus kamuy menoko
翌日になると、神の女性が

hawki haw ene an hi
言ったのはこのようなことでした。

“anoka anakne
「私は

Sakmantaci kamuy menoko an=ne wa
サㇰマンタチの神の女であって

anoka hayok=an wa rimse=an yakun
私が武装をして踊ったら

ene sirki hi e=nukar nankor na
このような様子をあなたは見るでしょう。

ikoyayyupu e=ki nankor na”
しっかり気を引き締めるのですよ」

ari ikia kamuy menoko hawki kane
とその神の女が言いながら

rewsi=an hine kunneywa
私は泊まって朝になると

suy ipe=an hine oka=an konno
また食事をしていました。

ikia kamuy menoko sipini
すると例の神の女性は身支度をして

hayok siri
武装する様子を

an=nukar akus inkar=an akus
私は見たところ

kamuy sarampe icire sukus
神の上等の布に陽照りの様子が

an=enuyekar kamuy sarampe
描かれた神の上等の布

kamuy kosonte iwan kosonte ukaekutkor
神の着物、６つの着物の上に帯を締め

iwan kosonte eopaneka
６つの着物をはためかせて

sirkunpato ki wa ne kor
いました。それを

sirkunpato inkar=an awa
見ると

sirkunpato nupur aunki
霊力の強い扇

sirkunpato i=sanasanke
を私の方に差し出し

sirkunpato pirasa ki wa
広げるのを

sirkunpato inkar=an awa
私は見ました。そうしたところ

sirkunpato aunki kotor
扇の表面には

sirkunpato ciri... icire sukus
灼熱の日ざし

sirkunpato an=enuyekar
が描かれて

sirkunpato sir'an ruwe
いるの

sirkunpato a=nukar ki kor
を見ると

sirkunpato aunki kurka
扇の上には

sirkunpato sir... sirsak ki wa
夏になって

sirkunpato pon wa oka nay ne yakka
小さくなってあった沢でも

sirkunpato sak wa okerpa siri
乾いてしまう様子が

an=enuyekar nupur aunki
描かれた霊力の強い扇を

ikia kamuy menoko
例の神の女は

sanke hine nupur sarampe
取り出して、霊力の強い布を

rikikur sinayetara
高々と差し上げました。

nupur ninkari kisar uyruke
霊力の強い耳飾りを耳につけ

imakaketa nupur aunki sanke hine
そのうえ霊力の強い扇を取り出して

“ikoyayyupu ponmenoko
「気を引き締めることを、少女よ

e... e=ki nankor na”
するんですよ」

ari an pe hawki kane
と言いながら

rimse hetap
踊りだか

ikia nupur aunki ratci suye
例の霊力の強い扇を静かに

tus... tunas suye ki sirki konno
素早くあおぐようでした。すると

sirkunpato nekon ne katu
どうしたことでしょう

sirkunpato icire sukus
灼熱の日ざし

sirkunpato i an wa ne kor
が注いで

sirkunpato sirsesek ki wa
暑くなって

sirkunpato hese=an hi ka
息をするのも

sirkunpato otusuy konna
２回

sirkunpato oresuykonna
３回

sirkunpato hesehe ka
息をするのも

sirkunpato a=niwkes anke
しがたいように

sirkunpato sirsesek ki na
暑くなりました。

sirkunpato ounno ikia ponmenoko
それから例の若い女は

sirkunpato nupur aunki
霊力の強い扇を

sirkunpato ratci suye
静かにあおぎ

sirkunpato ratci moy...
静かに

tunas suye
素早くあおぎ

ki wa ne kor
すると

sirkunpato icire sukus
灼熱の日ざし

sirkunpato horse sukus
肉が腐る日ざしが

sirkunpato i an wa ne kor
現れました。すると

sirkunpato aynu kotan
人間の村を

sirkunpato a... inkar=an awa
見ますと

sirkunpato orenkewkata
大変です。

sirkunpato or en kasi ta
そこでその上に

sirkunpato poro pet ka
大きな川も

sirkunpato sat wa okere
干上がってしまい

sirkunpato nay ne yakka
支流であっても

sirkunpato sat wa okere
干上がってしまい

sirkunpato ceppo utar
魚たちは

sirkunpato wakka sat kusu
水が干上がったので

ukohotappa
皆バタバタ跳ねている

sirkunpato sirki ki na
様子です。

sirkunpato to ne yakka
湖であっても

sirkunpato sat wa okere
乾いてしまい

sirkunpato to oske okay pe ka
湖の中にいるものも

sirkunpato wakka sak pe
水がないもの

sirkunpato i nep ne kusu
だから

sirkunpato ukohasahasa
パクパク口を開けて

sirkunpato ukohotappa ki korka
バタバタもがきますが

sirkunpato wakka isam na
水はないのです。

sirkunpato wensirkur'ante
ひどく驚くことを

sirkunpato ip a=ki ki na
私はしました。

sirkunpato cis=an kane
私は泣きながら

sirkunpato an=mi wa okay pe
着ていたものが

sirkunpato munin wa arpa
腐っていき

sirkunpato horse ki na
肉が腐りました。

sirkunpato a=tumama ka
私の体も

sirkunpato munin pokon
まるで腐ったみたいな

sirkunpato humas ki ki na
感じがします。

sirkunpato anekempuy
気が遠くなり

kempuykese
気を失わないように

sirkunpato a=kisma ki na
私は気を確かに持ちました。

sirkunpato naanak tusuy
危なく２回

sirkunpato naanak resuy
危なく３回

sirkunpato ray=an anke
死にそうな

sirkunpato humas hike ... korka
感じでしたが

sirkunpato kamuy menoko
神の女性が

sirkunpato ye a itak
言った言葉

sirkunpato ek... e=yaykoyupu
「おまえは覚悟をして

sirkunpato e=ki nankor na”
いなさいよ」

sirkunpato yaynu=an kusu
というのを思い出して

sirkunpato otusuy kosip
２度

sirkunpato oresuy kosip
３度

sirkunpato ray=an anke
死にそうに

sirkunpato yaynu=an korka
思いました。けれど

sirkunpato kamuy ne manu p
神様の名を

sirkunpato capir or ta
口に出して

sirkunpato a=ye kane
言いながら

sirkunpato oka=an ayne
いたあげく

sirkunpato kamuy menoko
神の女性は

tuwan... iwan ancikar
６晩

sirkunpato iwan to
６日

sirkunpato rimse hetap nep ta ki wa
踊りだか何だかをして

horse sukus
肉が腐る日ざし

icire sukus atte ounno
灼熱の日ざしを降り注がせました。そうして

tane tane
もはや今にも

sirkunpato ray=an anke
私は死にそうな

sirkunpato humas korka
感じでしたが

sirkunpato ikoyayyupu
覚悟をして

sirkunpato nekon ka hussa
どのようにか魔払いの息をかけて

sirkunpato nekon poka
どうにかこうにか

siknu kuni
生きのびるように

tusa kuni
無事でいるようにと

ayayka... yay... yaynu=an kusu ... no
思ったのでした。

yaykewtumukisma kane
自分の気をしっかり持って

oka=an ayne
いるうちに

ikia kamuy menoko nupur aunki
例の神の女性が霊力の強い扇を

tunas suye moyre suye icire sukus
素早くあおぎゆっくりあおぎ、灼熱の日光を

i=kurka atte a=tumama ka
私の上に注がせ、私の体も

tuna... tu... munin wa
腐って

cik wa arpa p ko... yaynu=an
ぽたぽた垂れていくと思いました。

nokanko aynu kotan inkar=an konno
少なからず、人間の村を見ると

aynu kotan ka to ne yakka
人間の村も湖でも

pet ne yakka sipet ne yakka
川の支流でも本流でも

sat wa arpa cep ne yakka ukohotappa
干上がっていき、魚でもバタバタもがき

ray pe ray ci wa isam siri
死ぬ者は皆死んで、焼けてしまう様子を

an=nukar ounno cis=an kane oka=an ayne
私は見てからずっと泣いていました。そして

sirpeker noiwan to siro...
夜が明けて６日

sirkunne iwan to kamuy menoko
夜になって６日、神の女性は

rimse hetap horipi hetap ki wa
踊りだか何だかをして

i=kurka icire sukus
私の上に灼熱の日ざしを

i=atte wa sirki a korka
注がせている様子でしたが

iwan ancikar iwan to
６晩６日

kamuy menoko iki ayne
神の女性がそうしていたあげく

askorimnatara kurkasike hetap
足音がズシンと響くその上にか

“tane iwan to iwan ancikar
「もはや６日６晩

i... iki=an ruwe ne an na
そうしていたのです。

nekon poka e=siknu ruwe ne na”
どうにかして生きのびるのですよ」

ari an pe ye kane
と（女神が）言いながら

ikia menoko kor mi nupur
例の女性の着た霊力の強い

kosonte utar a=are
着物を脱いで

sirkunpato an=mi wa an pe
着ていたものを

sirkunpato i are ki na
脱ぎました。

sirkunpato nupur aunki
霊力の強い扇

sirkunpato ukocupu na
をたたみ

sirkunpato sipini na
身支度をしました。

sirkunpato i=kurkasike
私の上で

sirkunpato “i ponmenoko
「少女よ。

sirkunpato ikoyayyupu
気を引き締めた

sirkunpato e=ki kusu
ので

sirkunpato e=siknu ruwe
おまえは生きのびた

sirkunpato ki ruwe ne na
のですよ」

sirkunpato ekar... i=kurkasike
と私の上に

sirkunpato ru... meman rera
涼しい風を

sirkunpato a=kuste ki na
通しました。

sirkunpato “hokure kunak
「さあ早く

sirkunpato e=kewtu konna
あなたの気を

sirkunpato koyayyupu
しっかり持ち

sirkunpato e=ki nankor na”
なさい」

sirkunpato kamuy menoko
と神の女性が

i hawki kane sipini wa
私に言いながら身支度をして

sirkunpato i=kurkasike
私の上で

sirkunpato tu husse eciw
２つの魔払いの息をかけ

sirkunpato re husse eciw
３つの魔払いの息をかけ

sirkunpato ip arpa ki na
ました。

sirkunpato iki=an ayne
そうしたあげく

sirkunpato inehempak to
何日も

sirkunpato iki=an ki kor
そうしていると

sirkunpato teeta katu
昔の姿

sirkunpato i husko katu
かつての（元気な）姿に

sirkunpato kamuy menoko
神の女性が

sirkunpato i=ekarkar
してくれました。

sirkunpato iki=an hine
そうして

ine... teeta katu husko katu
昔の姿、かつての姿に

i=kokarkar hine ikia kamuy menoko
私をして、例の神の女性は

suke hine poronno ipe=an hine
料理をしておおいに私たちは食事をして

hawki hawe ene an hi
（女神は）このように言いました。

“anoka anakne
「私は

Sakmantaci kamuy menoko a=ne wa
サㇰマンタチの女神であって

icire sukus nupur aunki
灼熱の日ざし、霊力の強い扇を

a=moyresuye a=tunassuye konno
遅くあおぎ、素早くあおぐと

kotan icire sukus an wa
灼熱の日ざしが照りつけ

cep ne yakka nep ne yakka
魚でも何でも

horse pakno
腐るくらい

sirsesek... run... yaku a=kor
暑くする役目を持った

menoko an=ne wa oka=an ruwe ne a p
女神で私はあったのです。ですが

i=or ta ane... an=e=koramnukar kus
私のところであなたの力量を見るため

e=siknu wa e=san yakun
あなたが生きのびて帰ったなら

ari an pe kus ye p
と言ったのが

kanna kamuy
雷神の

iwan ... iwan irwak ne kur utar
６兄弟のひとたちの

poniwne hike
一番年下の人で、

e=kor rusuy kusu iki a korka
おまえを嫁に欲しいというのでしたが

tapan ta an=e=tura wa arki=an
ここにあなたを連れてきて

tapan ta anakne pirka ruwe ne korka
ここではうまくいきました。けれど

naa akkari e=oman konno
ここを越えておまえが行くと

Matamantaci kamuy menoko or ta
マタマンタチの女神のところに

e=oman konno suy naa akkari
おまえが行くと、またまだこれ以上に

kanciw ruyanpe kanciw konru ari
あられの嵐、あられの氷で

an=e=koyki kuski ruwe
おまえを痛めつけるつもり

ne ruwe ne na
なのですよ。

ikoyayyupu
覚悟をして

kamuy ne manu p e=ye kane
神の名を呼びながら

e=oman yakun kamuy utar
おまえが行ったら、神様たちは

hekirpa nankor
振り向いてくれるでしょう。

e=kor sapo ka e=sermaka us wa
おまえの姉もおまえの背後について

an nakor ruwe ne na”
守っているのでしょう」

ari no an pe ye kane
と言いながら

ne Matamantaci or ta
そのサㇰマンタチの女のところに

rewsi=an hine ipe=an
泊まって食事をしました。

hus... husko katu teeka... teeta katu
元通りの姿、かつての姿に

i=kokarkar hine i=kore
私の手当てをしてくれました。

yaykememsu=an kane suy enon tap
私は無事を喜びながら、またどこか

ekim... ekimun hetap enon hetap suy
山の方へだか、どこかにまた

oman e=oman yak pirka na”
おまえは行きなさいよ」

ari kamuy menoko hawki
と女神は言いました。

sirkunpato enon ... enon ne ne a ya
どこでしょうか

sirkunpato paye=an ayne
行ったあげく

sirkunpato sir... enon he ki na
どこへだか

sirkunpato a... sikiru an=ki na
向かうことをしました。

sirkunpato paye=an ayne
行ったあげく

sirkunpato ruyno paye=an kor
さらに行くと

sirkunpato cise katkor pe
家の形をした物

sirkunpato a=nukar ki na
を私は見ました。

sirkunpato paye=an ayne
進んでいったあげく

sirkunpato tane cup honene pakno
もう陽が傾きかけるくらいまで

sirkunpato paye=an ayne
行ったあげく

sirkunpato cup ram kor
太陽が低くなり

sirkunpato paye=an ki kor
行くと

sirkunpato kani cise
金の家

sirkunpato poro cise
大きな家

sirkunpato cise soy ta
その家の外に

sirkunpato paye=an ki na
私はつきました。

sirkunpato paye=an ki tek
行ってすぐに

sirkunpato a=sikehe
自分の荷物を

sirkunpato an=ama ki tek
置いてちょっと

sirkunpato sike ka ta
荷物の上に

sirkunpato monaa=an hine
座って

sirkunpato a=sike or en
自分の荷物に

sirkunpato a=teke an=ama ki tek
私の手をちょっと置いて

sirkunpato oka=an awa
いると

sirkunpato cio... cise or en
家で

sirkunpato humas humas
しきりに音がする

siriki ki kor
様子がして

sirkunpato inkar=an awa
見ると

sirkunpato aynu soyne
人が外に出てきました。

sirkunpato inkar=an awa
見ると

sirkunpato hoskino or ta
先にそこに

sirkunpato rewsi=an hi ta
私が泊まったところの

sirkunpato kamuy menoko ka ta
女神以上に

sirkunpato siretokkor wa
器量が良い

sirkunpato sir'an rok wa
様子の

sirkunpato naa akkari
まだそれ以上に

sirkunpato i ponmenoko
若い女

sirkunpato kamuy menoko
神の女性に

sirkunpato nupur ipor
霊力の強い顔色が

sirkunpato easinitara
現われていました。

sirkunpato i=nukar rok pe
私を見て

sirkunpato sanca or ta ...
満面の…

sirkunpato i=nukar rok pe
私を見て

sirkunpato ene itak hi
このように言いました。

sirkunpato “i ponmenoko
「少女よ

sirkunpato e=ek siri
おまえが来る様子

sirkunpato a=nukar ki na
を私は見ていたよ。

sirkunpato hetak ahun wa
早く入って

sirkunpato sini ki na”
休みなさい」

sirkunpato ari no an pe
と

sirkunpato i ponmenoko
若い女が

i hawki kane
言いながら

sirkunpato e... ahun kor
家に入ると

sirkunpato sinu=an kane
私はひざで

sirkunpato reye=an kane
進みながら

sirkunpato ahup=an ki na
家に入りました。

sirkunpato ciso... cise oske
家の中は

sirkunpato kunne urar
黒いもやが

sirkunpato etusnatki
立ち込めている

sirkunpato i sir'an ki ko
様子で

sirkunpato ape un kuni
いろりの火が

sirkunpato tewnintewnin
ぴかぴかまたたく

sirkunpato sir'an ki kor
様子であり

sirkunpato sinu=an kane
私はひざで進みながら

sirkunpato harkiso ta
左座に

sirkunpato oka=an hike
いました。ですが

sirkunpato oka=an ayne
そこにいたあげく

sirkunpato cise oske
家の中の

sirkunpato urar
もや

sirkunpato urar horikoociwe
もやが上に上がっていくのが

sirkunpato inkar=an hike
見えましたが

sirkunpato i ponmenoko
少女は

sirkunpato ineapkusta
なんとまあ

sirkunpato cise oske
家の中が

sirkunpato u pirka ruwe
美しい様子

sirkunpato i an wa ne kor
でした。そして

sirkunpato i=tukarike
私の前

sirkunpato kosikenara
に目を伏せて

sirkunpato a=attetara
いる

sirkunpato oka=an hike
と

sirkunpato i ponmenoko
少女は

sirkunpato i kokat... i=or en katkor
私に

sirkunpato ene itak hi
このように言いました。

sirkunpato “e=ek siri
「おまえが来るのを

sirkunpato an=nukar ki wa
私は見て

oka=an kusu
いたので

sirkunpato nisatta ne cik
明日になったら

sirkunpato ene iki=an hi
このように私がすることを

sirkunpato e=nukar nankor”
あなたは見るでしょう」

sirkunpato i=hawki kane
と話しながら

suke ki hine
料理をして

sirkunpato ipe=an ki na
私たちは食事をしました。

sirkunpato kamuy ne kusu
神であるから

sirkunpato kamuy oruspe
神の話

sirkunpato ye ka ha... ne
を話し

sirkunpato uenewsar=an
よもやま話をして

sirkunpato oka=an hike
いましたが

sirkunpato rewsi=an ki na
私は泊まりました。

sirkunpato nisatta ne an awa
翌日になって

sirkunpato i ponmenoko
若い女は

sirkunpato hopuni ki wa
起きて

sirkunpato suy suke ki hine
また料理をして

sirkunpato ipe=an na
私たちは食事をしました。

sirkunpato i ponmenoko
若い女は

sirkunpato ene itak hi
こう言いました。

sirkunpato “kus e=ek pe
「そのためにおまえが来たの

sirkunpato ne kusu
だから

sirkunpato nekon ka iki ayne siknu kuni
何とかして生きのびるように

tusa kuni e... e=ki nankor na”
無事なようにしなさいね」

ari
と

hawki kane
言いながら

sirkunpato kosonte utar
着物など

sirkunpato kosonte sapte
着物を出すのが

sirkunpato inkar=an awa
見えましたが

sirkunpato kamuy kosonte
神の着物

sirkunpato ka... kanciw an=enuyekar
あられが描かれた

sir... an=enuyekar
模様のある

sirkunpato ko... kamuy kosonte
神の小袖

sirkunpato sanke hine
を出して

sirkunpato iwan kosonte
６枚の着物を

sirkunpato ukaekutkor
重ねて帯を締め

sirkunpato iwan kosonte
６枚の着物を

sirkunpato eopaneka
はためかせて

sirkunpato i an wa ne cik
いて

sirkunpato ene itak hi
こう言いました。

sirkunpato “ikoyayyupu
「気を引き締めて

sirkunpato e=ki nankor na”
いなさいな」

sirkunpato ari no kane
と

sirkunpato i hawki kane
言いながら

sirkunpato nupur aunki
霊力の強い扇

sirkunpato i sanke ki hine
を取り出しました。そして

sirkunpato a=nukar ka... awa
私が見ると

sirkunpato aunki kotor
扇の面に

sirkunpato rupne kanciw
大きな氷のあられが

sirkunpato an=enuyekar
描かれている

sirkunpato iarこんだけ
これだけの

sirkunpato nokan kanciw
小さなあられが

sirkunpato an=enuyekar
描かれている

sirkunpato nupur aunki
霊力の強い扇

sirkunpato i sanke ki hine
を出したのを

sirkunpato inkar=an hike
私は見たのですが

sirkunpato nupur sarampe
霊力の強い布を

sirkunpato ene... erikipuni
上に上げ

sirkunpato sinaitara
縛りました。

sirkunpato nupur ninkari
霊力の強い耳飾り

i sapte ki hine
を出して

sirkunpato kisar uyruke
耳にはめる

sirkunpato u sirki ki siri
様子

sirkunpato an=nukar kane
を私は見ながら

sirkunpato oka=an awa
いましたが

sirkunpato i ponmenoko
少女は

sirkunpato rimse hetap
踊りだかを

sirkunpato ki kane
しながら

sirkunpato nupur aunki
霊力の強い扇を

sirkunpato i ratci suye
そっとあおぎ

sirkunpato i moyre suye
ゆっくりあおぎ

sirkunpato u sirki ki wa
する様子でした。そして

sirkunpato ne wa ne ciki
そうしたら

sirkunpato nekon ne humi
どういうことか

sirkunpato i=kurkasike
私の上に

sirkunpato rupne kanciw
大きなあられ

sirkunpato nokan kanciw
小さなあられが

sirkunpato ukotutturse
一緒に落ちてきて

sirkunpato an=esampekesi-
私の心臓の下端が

sirkunpato ciskociitara
泣きたいほど苦しい

sirkunpato humas ki na
感じでした。

kunne ne yakka
暗くなっても

sirkunpato sirpeker ne yakka
明るくなっても

sirkunpato kanciw ruyanpe
あられの嵐は

sirkunpato i=kurkasike
私の上に

sirkunpato ukotutturuse i
降り注ぐ

sirkunpato sirki ki kor
様子で

sirkunpato ine... inumpe a=kisma
炉縁を私はつかんでいました。

sirkunpato yayu... tomteeciw=an
気をしっかり持とうとして

sirkunpato i cis=an kane
泣きながら

sirkunpato “nekon e=iki wa
「何とかして

sirkunpato siknu ne manu...
生きるということが

sirkunpato e=ki he ki ya”
できるのだろうか」

sirkunpato yaynu=an
と私は思って

sirkunpato tane ne yak
もう

sirkunpato i tuy=an anke
死にそうだ

sirkunpato yaynu=an ki na
と思いました。

sirkunpato oka=an ki kor
そうしていると

sirkunpato i=kurkasike
私の上に

sirkunpato rupne kanciw
大きなあられ

sirkunpato nokan kanciw
小さなあられが

sirkunpato ukotutturse
降り注ぎました。

sirkunpato tan poro rera
この大風

sirkunpato rera tura
大風と一緒の

sirkunpato u sirki p ne kusu
様子であるので

sirkunpato inumpe a=kisma ki na
私は炉縁をつかみました。

sirkunpato iki=an ayne
そうしているうちに

sirkunpato kunne iwan...
夜が６…

kunne sirpeker iwan ancikar
暗くなり明るくなり、６晩

sirkunpato sir... sirki ayne
経ったようで

sirkunpato sirpeker ne yakka
明るくなっても

sirkunpato iwan to akkari
６日以上

sirkunpato kanciw ruyanpe
あられの嵐の

sirkunpato si... sirki ayne
様子になったあげく

tane anakne ray=an hike tuy anke
もう死んでしまうかと

yaynu=an ki na
私は思いました。

sirkunpato iki=an ayne
そうしているうちに

sirkunpato ikia kanciw
例のあられが

sirkunpato ukotutturse
降り注ぎ

sirkunpato iki=an ki kor
そうしていると

sirkunpato kamuy menoko
女神は

sirkunpato kunne iwan to
夜６日

sirkunpato sirpe... sirpeker iwan to
昼６日

sirkunpato rimse hetap
踊りだか

sirkunpato kanciw ruyanpe
あられの嵐

sirkunpato i atte ki na
を降らせました。

sirkunpato nupur aunki
霊力の強い扇

sirkunpato tunas suye
を素早くあおぎ

sirkunpato ratci suye
そっとあおぎする

sirki ki kor
様子で

sirkunpato ikar... i=kurkasike
私の上に

sirkunpato tan... tanne rupne kanciw
長い、大きなあられが

ukotutturse sirki iwan ancikar iwan to
一緒に落ちる様子です。６晩６日

ikia pon kamuy menoko
例の若い女神は

rimse hetapne tapkar hetapne ki ayne
踊りだか踏舞だかをしたあげく

okere konno
終わると

ikia nupur aunki ukocupu hine
今度は例の霊力の強い扇をたたんで

kurkasike itakomare
その上に言葉をかけました。

“ponmenoko
「少女よ

iisoneka e=siknu ruwe ene an hi an”
よくもまあおまえは生きのびたものだ」

ari haw... hawki kane
と言いながら

kor hayok rok amip utar
その武装していた着物を

opitta ama hine ukocupu hine
全部脱いでたたみました。そして

nupur aunki ka
霊力の強い扇も

ukocupu hine okere hine
たたんでしまって

konto i=kurka... kasi
今度は私の上に

nupur aunki sanke hine
霊力の強い扇を出して

ratcisuye kurkasike itakomare=an
そっとあおいだ上に言葉をかけました。

“e=tumama apir... pirka... pirkarkar
「おまえの体の傷の手当て

a=ki kuski ruwe ne na”
をするつもりですよ」

amip utar ka ukososke wa isam
着物も全部めくってしまいました。

sirkunpato a... amip ka
着物も

sirkunpato sospa ki wa
はいで

sirkunpato a... a=tumamaha ka
私の体も

sirkunpato a=nukar pakno
見えるくらい

sirkunpato amip utar
着物を

sirkunpato soske wa arpa
はいでしまいました。

sirkunpato iki p ne kusu
そうしたので

sirkunpato kamuy menoko
女神は

sirkunpato nupur aunki
霊力の強い扇

sirkunpato i sanke ki wa
を出して

sirkunpato a=tumamaha
私の体

sirkunpato ekusurikar na
を薬で介抱しました。

sirkunpato iki=an ayne
そうするうちに

sirkunpato teeta katu
昔の姿

sirkunpato husko katu
かつての姿に（戻るよう）

sirkunpato i=kokarkar na
私の手当てをしました。

sirkunpato ki hine hese=an kuni
そして息ができるように

tu... i=kokarkar wa i=kore na
私の手当てをしてくれました。

sirkunpato kamuy menoko
女神は

sirkunpato teeta katu
かつての姿に

sirkunpato i=kokarkar
私の手当てを

sirkunpato iki=an ki kor
すると

sirkunpato kamuy menoko
女神は

sirkunpato suke ki na
料理をしました。

sirkunpato ipe=an ki kor
私たちは食事をすると

sirkunpato kamuy menoko
女神が

sirkunpato hawki hawe
話したことは

sirkunpato ene an hi tap
次のようなことでした。

sirkunpato “ponmenoko
「若い娘よ

sirkunpato e=san wa ne cik
おまえは川を下っていって

sirkunpato hoskino e=ek
先におまえが行った

sirkunpato kamuy menoko
女神

sirkunpato or ta e=rewsi
のところに泊まることを

sirkunpato e=ki wa e=san nankor na”
しに下っていきなさい」

sirkunpato hawki ki no
と言って

sirkunpato kamuy menoko
女神は

sirkunpato siosmak un
自分の後ろに

sirkunpato sinusinu
ひざではって

sirkunpato i nep ta sanke
何かを出すことを

sirkunpato ki hine
して

sirkunpato i=koturiri
それを私に差し出しました。

sirkunpato inkar=an awa
見ると

sirkunpato kamuy menoko
女神は

sirkunpato kamuy tamasay
立派な玉の首飾り

sirkunpato i=koturiri
を私に差し出して

sirkunpato ene itak hi
こう言いました。

sirkunpato “i ponmenoko
「若い娘よ

sirkunpato Mataman... Matamantaci
マタマンタチ

sirkunpato Sakmantaci
サㇰマンタチの

sirkunpato kamuy menoko
女神

sirkunpato or ta e=ek wa
のところにおまえが来て…

sirkunpato e=ek sirosi ne an=e=kore na
来た印としてあげましょう。

tamasay e=se wa nep ka taskor an konno
玉の首飾りを持ち、何か寒波があるときに

e=sanke yak pirka na”
取り出したらよいでしょう」

ari an pe
と

ye kane
言いながら

sirkunpato kamuy tamasay
立派な玉の首飾り

sirkunpato an=eunkeray
をいただいて

sirkunpato “kamuy sirosi ne
「神の印として

sirkunpato an=e=kore na
あげましょう。

sirkunpato e=se wa e=san nankor
おまえが持って下りなさい。

sirkunpato e=san wa hoskino e=ek
下っていき、先におまえが行った

kamuy menoko
女神

sirkunpato or ta suy rewsi wa
のところにまた泊まって

sirkunpato e=san nankor na
川下に行きなさい。

sirkunpato yayeyam ki na”
体に気をつけてね」

sirkunpato i hawki kane
と言いながら

sirkunpato tamasay i=kore
玉の首飾りを私にくれて

sirkunpato yayrayke tura
感謝と共に

sirkunpato a=kor citarpe i
私の物入れ袋

sirkunpato citarpe oske
袋の中に

sirkunpato kamuy tamasay
立派な玉の首飾り

sirkunpato an=omare ki tek
を入れてすぐに

sirkunpato soyene=an kane
外に出ながら

yayrayke=an kor
感謝しつつ

sirkunpato kamuy menoko
女神に

sirkunpato a=koyayrayke hi
私は感謝の言葉

sirkunpato a=ye kane
を言いながら

sirkunpato soyenpa=an hine
外に出て

sirkunpato sap=an ki na
川下に行きました。

sirkunpato sap=an ayne
川下に行ったあげく

sirkunpato cup honene
陽が傾きかけた

sirkunpato sirki kane
様子で

sirkunpato sap=an ayne
川下に行ったあげく

sirkunpato i hoskino
私が先に（泊った）

sirkunpato or ta arki=an wa
ところに来て

sirkunpato cise or ta
家に

sirkunpato i sap=an ki na
行きました。

sirkunpato cise soy or ta
家の外に

sirkunpato roski=an hine
立って

sirkunpato oka=an awa
いますと

sirkunpato i ponmenoko
少女が

sirkunpato i soyne ki hine
外に出てきて

sirkunpato “aynu menoko
「人間の女性よ

sirkunpato i ahun wa sini”
入って休みなさい」

sirkunpato ari no an pe
と

sirkunpato i=ye p ne kusu
言うので

sirkunpato a=sike an=ama na
私は自分の荷物を置きました。

sirkunpato ratcitara
ゆっくりと

sirkunpato sinu=an kane
ひざで

sirkunpato reye=an kane
進みながら

sirkunpato ia... ahup=an ki na
入りました。

sirkunpato ahup=an ki tek
入ってすぐ

sirkunpato arki so ka
来た床の上に

sirkunpato arki=an hine
来て

sirkunpato oka=an hike
いましたが

sirkunpato i ponmenoko
少女は

sirkunpato sanca or ta
満面の

sirkunpato mina kane
笑みで

sirkunpato hap... hapapa oy'oy
「良かった、良かった。

sirkunpato e=arikiki wa
おまえが一生懸命やって

sirkunpato e=siknu ki wa
生きのびて

sirkunpato e=san ki wa
川下に戻り

sirkunpato kamuy kokusis
神様共々

yayrayke=an ruwe ne na”
感謝しますよ」

ari an pe ikia
と、その

kamuy menoko
女神は

sirkunpato i hawki kane
言いながら

sirkunpato i suke kusu
料理をしたので

sirkunpato eyaymonpok-
忙しい

sirkunpato tusmak ki hine
ながらも

sirkunpato suke ki hine
料理をして

sirkunpato onon... onuman'ipe
夕食を

sirkunpato a=ki ci hine
共にしました。そして

sirkunpato kamuy ne kusu
（彼女は）神であるので

sirkunpato kamuy oruspe
神の話を

sirkunpato eyu... ki na
しました。

sirkunpato uenewsar=an
いろいろな話を

sirkunpato i a=ki ki na
しました。

ki kor
そうして

sirkunpato hotke=an hine
横になって

sirkunpato sirpeker an awa
明るくなると

kamuy menoko
女神は

sirkunpato hopuni ki wa
起きて

sirkunpato pirka suke
おいしい料理を

sirkunpato ki hine
作り

sirkunpato suy ipe=an ki na
また私たちは食事をしました。

sirkunpato “poronno ipe”
「たくさんお食べ」

sirkunpato ari no an pe
と

sirkunpato kamuy menoko
女神は

sirkunpato i hawki ki kane
言いながら

sirkunpato ipe=an hi na
私たちは食事をしました。

sirkunpato okake an kor
終わると

sirkunpato kamuy menoko
女神は

sirkunpato sio... osmak un
家の奥へ

sinu sinu ki na
ひざではっていき

sirkunpato i=kurkasike
私に

sirkunpato itakomare
言葉をかけました。

sirkunpato “aynu menoko
「人間の女よ

sirkunpato ka... ene iki wa
こうして

sirkunpato kanna kamuy
雷神の

sirkunpato i poniwne hike
末っ子が

sirkunpato e=osikkote wa
おまえにほれて

sirkunpato e=se korka
おまえを背負ってきた。

sirkunpato kamuy... or ta e=ek korka
神の国におまえが来たが

sirkunpato kamuy renka p
神の決めたことを

sirkunpato e=ki ka somo ki
おまえはしなかった。

sirkunpato ki wa kusu
なので

sirkunpato an=e=pakasnu
罰を与え

sirkunpato Sakmantaci
サㇰマンタチの

sirkunpato kamuy menoko
女神

sirkunpato a=ne a hi ta
が私であり

sirkunpato i=or en an=e=nisuk wa
私のところへ

e=e... an=e=ekte Matamantaci
おまえを来させて、マタマンタチの

kamuy menoko or en ka ay...
女神のところへも

sirkunpato an=e=omante
おまえを行かせた

sirkunpato ikirukako... iki korka
けれど

sirkunpato kamuy utar
神様たちが

sirkunpato e=sermakorke
おまえの背後に

sirkunpato us wa kusu
ついたので

e=siknu wa e=san ruwe ne na”
おまえは生きのびて川下に戻ったのだ」

ari an pe kamuy menoko
と女神が

hawki kane
話しながら

sirkunpato nep ta sanke
何かを取り出しました。

sirkunpato inkar=an awa
見ると

sirkunpato kamuy tamasay
立派な玉の首飾りを

sirkunpato suy sanke hine
また取り出して

sirkunpato “kamuy or ta
「神のところに

sirkunpato e=ek sirosi
来た印に

sirkunpato an=e=kore na
あなたにあげましょう。

sirkunpato e=se wa san nankor”
お持ちなさい」

sirkunpato ari no an pe
と

sirkunpato i=ye kane
私に言いながら

sirkunpato kamuy tamasay
立派な玉の首飾りを

sirkunpato an=i=kore kor
私にくれて

sirkunpato yayrayke an=ki na
感謝をしました。

sirkunpato a=uk ki hine
私は受け取って

sirkunpato citarpe oske
それを袋の中に

sirkunpato an=omare ki
入れました。

sirkunpato imakake ta
その後で

sirkunpato “e... yaytupare no
「気をつけて

sirkunpato e=san nankor na
川下に下っていくのよ。

sirkunpato iwan irwak ne
六人兄弟の

kamuy utar
神様たち

sirkunpato kanna pito
天の貴神

sirkunpato kanna kamuy
雷神

sirkunpato or ta e=san
のところに下り

sirkunpato ki wa ne ciki
たなら

sirkunpato okkay utar
男たちは

sirkunpato e=siknu wa
あなたが生きのびて

e=san eramuriten ki nankor na”
きたことにほっとするでしょう」

ari an pe
と

sirkunpato hawki kane
言いながら

sirkunpato “e=san wa ne cik
「おまえが戻ったら

sirkunpato e=kor citarpe
おまえの袋

sirkunpato e=pitapita
を広げなさい。

sirkunpato cise or ta
家に

eha... e=ahun yakun
入ったら

sirkunpato e=kor citarpe
おまえの袋を

sirkunpato e=pitapita
広げなさい。

sirkunpato ki wa ne ciki
そうしたら

sirkunpato ene sirki hi
こんな様子を

sirkunpato e=nukar nankor”
見るでしょう」

sirkunpato ari no kane
と

sirkunpato kamuy menoko
女神は

i hawki kane
話しながら

sirkunpato i=kaspaotte i
私に言い聞かせ

sirkunpato ki hine soyenpa=an kor
て、私は外に出ると

sirkunpato aynu kotan
人間の村

sirkunpato a=nukar kane
を見ながら

sirkunpato sap=an ki na
川下に行きました。

sirkunpato kanna pito
天の貴神

sirkunpato kanna kamuy
雷神

sirkunpato or casi
の山城

sirkunpato or ta sap=an
のところに下り

sirkunpato sap=an ki hine
下りてきて

sirkunpato apa or ta
戸口のところに

sirkunpato arki=an hine
来て

sirkunpato “yaykatanu=an kane
「恐れ多くも

sirkunpato ar... paye=an sap=an na”
川を下ってきました」

itak ki hine
と言って

sirkunpato ratkiapa
すだれ戸を

sirkunpato a=moyremaka
私はゆっくりと開け

sirkunpato ratcitara
ゆっくりと

sirkunpato ahup=an ki kor
入ると

sirkunpato okkay utar
男たちは

iwan irwak ne
六人兄弟で

sirkunpato oka rok pe
いましたが

sirkunpato sine hekiru ne
一斉に振り返って

sirkunpato i=nukar rok pe
私を見ました。

sirkunpato sanca or ta
満面の

sirkunpato i mina kane
笑みで

“iisoneka
「よくもまあ

e=siknu wa e=san”
おまえは生きて戻ったものだ」

ari an ikirok pe
とそいつらが

sirkunpato hawki kane
言いながら

sirkunpato okay wa ne kor
いると

sirkunpato “hetak menoko e=ne na
「さあ、おまえは女なのだ。

sirkunpato suke etoy...
食事の

ekotoy... e... e... etokoyki
準備を

sirkunpato e=ki nankor na”
しなさい」

sirkunpato haw'as korka
と言いましたが

sirkunpato “kamuy menoko
「女神が

sirkunpato ye a itak
言った言葉を

sirkunpato e=nu wa e=an” tek
聞いていたろう」と、すぐに

sirkunpato yaynu=an kusu
私は考えたので

sirkunpato a=kor citarpe
私の袋

sirkunpato a=pitapita
を広げた

sirkunpato u sirki ki wa
のであり

ki akusu
そうすると

sirkunpato nekon ne katu
どうしたことか

sirkunpato i toysoya
クロスズメバチが

sirkunpato ukopatpatke
飛び出して

sirkunpato ukotununtunun
ワンワン飛び散らかす

sirki ki ko
様子で

sirkunpato inkar=an awa
見ると

sirkunpato i toysoya
クロスズメバチ

sirkunpato rayke ...
を殺して…

sirkunpato ukotutturse
が右に左にと飛び交っています。

cise oske
家の中は

sirkunpato soya tumi
ハチ戦争の

sirkunpato sirki ki kor
様相で

sirkunpato ikirok okkayo utar
その男たちは

sirkunpato nekon ne siri
どういう様子

sirkunpato ne siri ne ya
でありましょうか

sirkunpato i hawki rok pe
言ったことは

sirkunpato “ayapo oyoyo
「ひゃ〜！

sirkunpato soya tumi
ハチ戦争

sirkunpato an=i=ekarkar
をしかけられる

sirkunpato ki siri ene an hi ta an”
というのか」

ari haw'as
と声がしました。

sirkunpato inkar=an awa
みると

soya tumi
ハチ戦争が

sirkunpato cise oske
家の中の

sirkunpato sirki ikirok pe kira kane iki korka
様子で、そいつらは逃げましたが

soya ari a=cotca siri
ハチに刺される様子を

a=nukar kane soy ta soyenpa=an
見ながら、私は外に出て

kira=an hine
逃げました。そして

nep... nep kamuy ne ya
何の神だか

kamuy renkayne an=i=tura hine
神の勝手で私を連れて

sirkunpato arki=an ayne
来たあげく

sirkunpato kamuy a oro wa
神がいるところに

sirkunpato an=i=rura hine
私を運んで

sirkunpato a=kor a casi
私の山城

sirkunpato casi or en
山城に

sirkunpato arki=an hine
私は来て（いたのですが）

sirkunpato cise soy ta
家の外に

sirkunpato hacir=an ki kor
落ちると

sirkunpato a=kor a cise
私の元いた家が

sirkunpato inkar=an awa
見えると

sirkunpato a=kor sapo
私の姉が

sirkunpato hopuni wa an ruwe he ne ya
起きているのでしょうか

sirkunpato ape supuya ka isam
火の煙がない

sirkunpato sir'an wa ne kor
様子でした。そして

sirkunpato apa a=maka
私は戸口を開けて

sirkunpato inkar=an awa
みると

sirkunpato a=kor sapa
私の姉

sirkunpato i=resu sapo
育ての姉は

sirkunpato hotke wa an na
横になっていました。

sirkunpato arki=an manu
私が戻ったということを

sirkunpato a=ye a hine
言うと

sirkunpato a=kor a sapo
姉は

sirkunpato hopuni ki tek
起きて

sirkunpato “e... iisoneka
「よくもまあ

sirkunpato e=siknu wa
おまえは生きて

e=ek ru... ruwe ene an hi an”
こうして帰ってきたものだ」

ari a=kor sapo ye kane
と言いながら

cis kane
泣きながら

sirkunpato i=kotetterke
私に飛びつきました。

sirkunpato sapo ne manu p
姉さんと

sirkunpato a=ye kane
私は言いながら

sirkunpato a=kor sapo a=kisma
姉に抱きついて

cis=an a cis=an a
さんざん泣いて

tapne kane ne hi a=ye hine
これこれこうだったと言いました。そして

kamuy Sakmantaci
神のサㇰマンタチと

Matamantaci kamuy menoko or pakno
マタマンタチ女神のところまで

paye=an ka
行って

sirkunpato cise soy ta
家の外に

sirkunpato hacir=an ki hine
私は落ちて

sirkunpato a=kor sapo
姉

sirkunpato an ruwe he an
がいるのだろうかと

sirkunpato itak=an kane
言いながら

sirkunpato arki=an ki hine
来て

sirkunpato ahup=an ki kor
家に入ると

sirkunpato a=kor sapo
姉は

sirkunpato hotke wa an na
横になっていました。

sirkunpato arki=an manu
自分が来たということを

sirkunpato a=ye rok awa
私が言うと

sirkunpato hopuni wa
姉は起きて

sirkunpato i=nukar rok pe
私を見ましたが

sirkunpato u cis kane
泣きながら

sirkunpato i=kotetterke
私に飛びついて

sirkunpato anoka ka
私も

sirkunpato cis=an kane
泣きながら

“sapo he”
「姉さん、会いたかった」

ari an pe
と

a=ye kane
言いながら

sirkunpato uekap=an utura u... uciskar=an kane
お互い会いたかったので、共に泣いて

oka=an kor
いると

sirkunpato a=kor a sapo itak hawe ene an hi ta
姉が言うことはこうでした。

sirkunpato “an=e=tura wa
「おまえが連れられていって

sirkunpato isam kusu
しまったので

sirkunpato keray taput... keray takupi
ただそれだけ

sirkunpato an=enewsar pe
話をして楽しむのが

sirkunpato a=matakihi
私の妹

sirkunpato ne rok ho... wa
であったから

sirkunpato an=e=se wa isam okake ta
おまえが連れていかれてしまった後で

cis=an kane
私は泣きながら

hotke=an wa
横になって

kesto an ko
毎日

oka=an ruwe
いたの

esta an ne”
ですよ」

ari no kane
と

a=kor sapo
姉は

u cis turano
泣きながら

ye hike
言いました。けれど

hawki=an hawe
私が言ったのは

“kamuy oka kus
「神がいるのは

sone kusu
本当なので

siknu=an wa
私は生きて

sirkunpato hosippa=an ruwe esta an ne”
戻ることになったのですよ」

ari hawki=an kane pok ta cis=an kane
と言いながら、泣きながら

ki kor
いると

sirkunpato a=kor sapo
姉は

sirkunpato apeare na
いろりの火を燃やしました。

sirkunpato cise oske
家の中の

sirkunpato a=casnuka na
私は片づけをしました。

sirkunpato munnuye=an usa ki cise oske
ゴミを掃き、いろいろして、家の中を

a=karkar
きれいにしました。

sirkunpato okake ta
その後で

sirkunpato tapne kane
これこれこういうわけで

sirkunpato kanna kamuy
雷神の

uutu... iwan ne i... irwak
６人兄弟が

sirkunpato okay wa ne haw'an hike
いたのですが

sirkunpato aynu kotan
人間の村

sirkunpato kohekiru kor
のほうに目をやると

sirkunpato aynu kotan ta
人間の村は

sirkunpato an=an hi easir
あったことこそ…

sirkunpato a=kor sapo akkari ana... anani...
私の姉以上に…

aynu kotan
人間の村

sirkunpato a=kohekiru
のほうに目をやって

sirkunpato inkar=an hike
みたところ

sirkunpato tume... tu menoko ne
二人の女が

sirkunpato okay wa ne kor
いました。そして

sirkunpato poniwne hike
年下のほうの

sirkunpato sireto or ta
器量がよいところ

sirkunpato rameto or ta a=osikkote
度胸もよいところにほれ込んだ

ki ruwe ne
のですよ。

sirkunpato kanna pito
天の貴神

sirkunpato kanna kamuy
雷神の

poniwne hike
末っ子が

sirkunpato i=osikkote
私にほれた

sirkunpato haw... haw'an hine
のだったのです。そして

sirkunpato i=tura kusu
私を連れていくために

ira... aynu kotan
人間の村に

ranke hi na
下りてきたのです。

sirkunpato oro ta a=kor sopa... a=kor sapo tura
そこで私の姉に

i=ekari kus ye konno a=kor sapo iruska
私を嫁にと言うと、姉は怒り

sirkunpato iruska wa
怒って

tu itak sa
二つの言葉

re itak sa ne uk...
三つの言葉で

ukoyki itak ye korka
言い合いをしましたが

a=kor a sapo
姉は

menoko ne kusu
女なので

a=maketa hine
言い負かされてしまいました。そして

sirkunpato poniwne hike a=ne hine
私は年下のほうであり

an=i=tura ir... ne
連れられて

aynu ... kamuy kotan or ta paye=an
神の村に行った

ruwe ne haw'an hine
のでした。

kanna pito kanna kamuy
天の貴神、雷神は

i=tura ki wa
私を連れて

rikun mosir
天の国に

paye=an awa
行くと

sirkunpato ney ta pakno
いつまでも

sirkunpato a=kor sapo
姉

sirkunpato aoski... a=hoppa niwkes
を残してくるのが嫌だった

ki p ne kusu
ので

sirkunpato cis=an kane
私は泣きながら

sirkunpato an=i=tura hine
連れていかれました。そして

sirkunpato kamuy kotan ta
神の村に

sirkunpato paye=an a korka
つきましたが

sirkunpato nep a=ye yakka
何を言われても

sirkunpato mosmano oka=an
だまっていた

sirkunpato ki p ne kusu
ので

sirkunpato kamuy utar
神様たちは

sirkunpato somoneypeka
あろうことか

sirkunpato “Sakmantaci
「サㇰマンタチ

sirkunpato kamuy menoko
女神

sirkunpato or en taan menoko
のところでこの女

sirkunpato a=pakasnu ne yak pirka nankor
を罰してもらったらいいだろう」

sirkunpato hawki ci kane
と話しながら

sirkunpato “mata... mata... Matamantaci
「マタマンタチの

sirkunpato kamuy menoko
女神

oro pakno
のところでも

sirkunpato tama... aynu menoko
この人間の女が

sirkunpato a=pakasnu yak
罰せられたら

sirkunpato pirka nankor”
よいだろう」

sirkunpato ari no an pe
と

sirkunpato enuye ci kane
指図??しながら

sirkunpato kamuy mosir ta
神の国の

sirkunpato Sakmantaci
サㇰマンタチ

sirkunpato Matamataci
マタマンタチの

sirkunpato kamuy menoko
女神のところに

sirkunpato pakno paye=an wa
まで私は行って

sirkunpato naanak tusuy
危なく２回

sirkunpato naanak resuy
危なく３回

sirkunpato an=i=tuye anke
死んでしまいそう

sirkunpato i sirki korka
でしたが

sirkunpato kamuy okay pe
神がいるのは

sirkunpato sone kusu
本当なので

siknu=an wa
私は生きて

hosippa kamuy menoko utar
帰りました。女神たちは

sirkunpato i=sermak'us wa
私の背後について

i=epunkine wa kusu
私を守ってくれたので

sirkunpato siknu=an wa
生きて

sirkunpato hosippa=an hi ta
帰ったときに

sirkunpato kamuy menoko utar
女神たちが

sirkunpato ye a itak
言った言葉は

sirkunpato “e=san wa ne yak
「おまえが戻ったら

sirkunpato iwan okkay
六人の男は

sirkunpato okkayo ne kor
若者であり

sirkunpato e=ek manu
おまえが戻るということを

sirkunpato eukopuntek
喜んで

sirkunpato ki wa oka na
いるよ。

sirkunpato e=san wa ne cik
おまえが戻ったら

sirkunpato e=kor citarpe
袋

sirkunpato paro e=pita
の口をほどきなさい。

sirkunpato ki wa ne ciki
そうしたら

sirkunpato ene sirki hi
こんな様子を

sirkunpato e=nukar nankor”
見るでしょう」

sirkunpato ari no kane
と

sirkunpato kamuy menoko utar
女神たちは

sirkunpato i=ye p ne kusu
私に言ったので

sirkunpato kamuy okkay kamuy
神の男神

kanna kamuy
雷神

or cise ta
の家に

sap=an ki tek
戻ると

ahup=an ki kor
中に入ると

sirkunpato okkayo utar
男たちは

sirkunpato eukoyorokontari kor oka
皆喜んでいました。

sirkunpato ne wa ne ciki
そうしたら

sirkunpato kamuy ye a itak
神の言った言葉を

sirkunpato a=nu p ne kusu
聞いていたので

sirkunpato citarpe paro
袋の口を

sirkunpato a=pitapita
ほどきました。

sirkunpato ki wa ne kor
そうすると

sirkunpato nekon ne katu
どうしたことか

sirkunpato toysoya
クロスズメバチが

sirkunpato uhopunire
飛び出し

sirkunpato cise oske
家の中は

sirkunpato soya ne manu p
ハチというものが

sirkunpato ciuterkere
飛び回っていました。

sirkunpato ikirok aynu
そいつら

sirkunpato kamuy utar
神様たちが

sirkunpato soya oro wa
ハチから

sirkunpato an=ukocotca
刺される

sirkunpato sirki siri
様子を

sirkunpato a=nukar kane
私は見ながら

sirkunpato soy wa samkur
外に

sirkunpato an=osiraye
出ました。

sirkunpato kayo... kamuy ye a p
神が言ったこと

sirkunpato ne hi koraci
のとおりに

sirkunpato kamuy i=rura
神が私を連れてきた

sirkunpato ki wa ne kotom
とおりに

sirkunpato aynu kotan
人間の村

sirkunpato a=kohekiru
のほうを私は向いて

sirkunpato arki=an hine
きて

an=kor cise soy ta
私の家の外に

hacir=an ruwe ne haw'an
落ちたのでした。

sirkunpato taa koraci
このように

kanna pito
天の貴神

sirkunpato kanna kamuy
雷神の

iwan irwak ne
６人兄弟が

sirkunpato okay wa ne cik
いたら

sirkunpato poniwne hike
末っ子が

sirkunpato i=osikkote
私にほれた

sirkunpato ki wa kusu
ので

sirkunpato soya ci=ne hi erampetek wa
私たちがハチであることを知らないで

sirkunpato i=or en arki wa
私のところに来て

sirkunpato i=se a korka
私を背負っていきましたが

sirkunpato kamuy utar
神様たちは

sirkunpato nukar wa okay pe
見ていたもの

sirkunpato ne wa ne kusu
ですから

sirkunpato ka... kanna pito
天の貴神

sirkunpato kanna kamuy utar
雷神たち

sirkunpato a=cotca siri
が刺された様子を

sirkunpato a=nukar kane
私は見ながら

sirkunpato kira=an wa
逃げて

sirkunpato arki=an ruwe
きた

sirkunpato ne ruwe ne na”
のですよ」

ari an pe
と

sirkunpato a=kor sapo or en
私の姉に

a=ye akus
言ったところ

sirkunpato “sonno iram
「本当に驚いた。

kamuy ne wa
神で

sirkunpato okay pe
あったものが

sirkunpato soya a=ne ci hi
私たちがハチであることを

sirkunpato nukar ka somo ki wa enta haw'as”
見もしなかったというのかしら」

ari a=kor sapo hawki kane
と姉は言いながら

sirkunpato u... ukeorampeste
ほっと??

sirkunpato a=ki kane
しながら

sirkunpato ape teksam
いろりのそばで

sirkunpato apeare=an wa
私は火をたきました。そして

a=kor sapo tura pirka uekap
姉と一緒に会いたかったと

ukoytak=an kane oka=an hine
しゃべりあいながら

sirkunpato oka=an hike
いました。そして

sirkunpato kamuy menoko
女神

sirkunpato or wa
のところから

tamasay ka poronno a=se
私は玉の首飾りもたくさん持ち帰り

sirkunpato “tawakane
「このように

kamuy menoko
女神が

hawki kane
言って

sirkunpato kamuy tamasay
立派な玉の首飾りは

sirkunpato kamuy or en ek sirosi ne
神のところへ来た印だ

ari an pe
と

hawki kane
言いながら

sirkunpato Matamantaci
マタマンタチの

kamuy menoko
女神が

sine tamasay
ひとつの玉の首飾りを

en... i=kore ki na
私にくれました。

okake ta
その後で

sirkunpato sap=an ki kor
川下に行くと

Sakmantaci
サㇰマンタチの

kamuy menoko
女神

oro wa suy sirokani pon
のところから、また銀の小さな

tamasay aue... en... unkeray hine
玉の首飾りをいただいて

sirkunpato sap=an ruwe ne”
私は川下に来たのです」

ari an pe
と

a=kor sapo
姉に

a=ye hine
言って

a=kor sapo
姉は

ikopuntek kane
それをよろこんで

oka=an hike
いました。ですが

sirkunpato a=utari anak
私の一族は

sirkunpato soya a=ne kus
ハチなので

sirkunpato soya... tura ueutanne=an wa
ハチの仲間と

ukor=an a=kor sapo ka onon ta
結婚したのです。姉にもどこからか

sino nispa
ひとりの長者が

ek wa eutanne wa taa
来て、夫婦になって

oka=an hike
暮らしていましたが

sirkunpato anoka ka
私は

sirkunpato sinna cise kor
別の家を持ち

sirkunpato a=kor sapo ka
姉も

sirkunpato nispa kor wa
夫を持って

sirkunpato taa koraci kanna kamu... kanna kamuy
このように雷神

sirkunpato a=kor sapo
私の姉

sirkunpato hi ka...
も

sirkunpato nispa kor pa... eutanne wa
夫を持って、結婚して

sirkunpato oka hi ta
暮らしていたときに

sirkunpato kanna pito
天の貴神

sirkunpato kanna kamuy
雷神が

sirkunpato a=utari
私の一族が

sapo tura
姉と共に

soya ci=ne hi
私たちがハチであることが

sirkunpato erampetek wa
わからないで

sirkunpato aynu ne kuni
人間だと

sirkunpato ramu kusu
と思ったために

i=osikkote wa
私にほれ込んで

sirkunpato arki haw'an
来たのでした。

ruwe ne hike
そうなのですが

sirkunpato a=tura ki wa
私を連れて行き

sirkunpato renkapi ka
従いも

sirkunpato somo a=ki kusu
私はしなかったために

sirkunpato i=pakasnu kus
私に罰を与えるために

sirkunpato Matamataci
マタマンタチ

sirkunpato Sakmantaci
サㇰマンタチ

sirkunpato or en ie...
のところへ

sirkunpato Sakmantaci
サㇰマンタチ

sirkunpato Matamantaci
マタマンタチ

sirkunpato i=enisukkar
に頼んで

sirkunpato i=apkaste
私を行かせ

sirkunpato ki a korka
たのですが

sirkunpato kamuy utar
神様たちは

sirkunpato urenka ki kus
順番に対処したので

sirkunpato siknu=an wa
私は生きのびて

sirkunpato hosippa=an na
帰ってきたのですよ。

sirkunpato kamuy utar
神様たちは

sirkunpato soya ci=ne hi
私たちがハチであることを

sirkunpato erampetek wa
知らないで

sirkunpato i=osikkote
私にほれた

sirkunpato ki haw'an korka
のだったのですが

sirkunpato siknu=an wa
私は生きのびて

sirkunpato hosippa=an na
帰ってきました。

sirkunpato kanna kamuy
雷神

sirkunpato kanna pito utar
天の貴神たちは

sirkunpato soya ci=ne hi
私たちがハチであることが

sirkunpato eramuan na
わかりました。

sirkunpato teoro oka utar
ここにいる人たち

sirkunpato i=osikkote
私にほれることを

sirkunpato eci=ki yakka
あなたたちがしても

sirkunpato pirkano inkar wa
よくみて（から）

sirkunpato i=osikkote
私にほれ

eci=ki nankor”
なさい」

sirkunpato ari no kane
と（私は言うのです。）

sirkunpato kanna pito
天の貴神

sirkunpato kanna kamuy
雷神が

yaymonpokoma
後悔して

sirkunpato hawe siri
いう様子を

sirkunpato a=nukar ci na
私はたくさん見たのです。

sirkunpato “a=utari anak
「私の同族よ

sirkunpato soya a=ne kus
われわれはハチであるのだから

sirkunpato kanna pito
天の貴神

sirkunpato kanna kamuy
雷神

sirkunpato tura oka ka
と一緒にいることも

sirkunpato an=eaykap na”
できないのですよ」

sirkunpato ari no an pe
と

sirkunpato a=ye ci kane
私は言いながら

sirkunpato oka=an sinna nispa
暮らしました。それぞれ夫と

sirkunpato a=hekote na
結婚しました。

sirkunpato a=kor sapo ka
姉も

sirkunpato sinna nispa
それぞれ夫と

sirkunpato hekote ki wa
結婚して

sirkunpato oka=an hike
暮らしていました。ですが

sirkunpato kanna pito
天の貴神

sirkunpato kanna kamuy
雷神は

sirkunpato “i=se ki wa
「私を背負っていって

sirkunpato taa koraci
このように

sirkunpato kimatekka=an ka
私が驚くことも

sirkunpato a=ki korka
しましたが

sirkunpato kamuy utar
神様たちが

sirkunpato nukar wa kusu
見ているために

sirkunpato siknu=an ki wa
私は生きのびて

sirkunpato a=kor a sapo
姉の

sirkunpato or en hosippa=an wa
ところに帰ってきました。そして

sirkunpato taakoraci
このように

sirkunpato poronno eci=oka ruwe ne na
たくさんおまえたちが暮らしているのですよ。

tap ne kane
これこれこういうわけで

kamuy a=ne ci yakka
私たちは神であっても

kanna kamuy i=osikkote kus
雷神が私にほれたために

soya kamuy
ハチの神

toysoya kamuy a=ne ci hike
クロスズメバチの神で私はあったのですが

erampetek wa
それを知らないで

i=osikkote wa ran wa
私にほれて、天から下りてきて

i=se korka kamuy utar nukar wa
私を背負っていきましたが、神たちは見て

“somo an pe soya kamuy
「ありえないハチの神に

a=osikkote ne na”
私はほれたのだ」

ari kanna kamuy ka
と雷神も

soya kamuy ka hawki
ハチの神も言う

したていう ari... ari pakno聞いた。もう終わった。
したっていうところまで聞いた。もう終わった。

